---
title: injixo Me verkennen
description: Gebruik injixo Me om je planning te bekijken, diensten te ruilen met collega's, je in te schrijven op diensten, verlof aan te vragen, je beschikbaarheid in te stellen en in te klokken.
product_label:
  - essential
  - advanced
  - enterprise
  - classic
redirect_from:
  - /nl/injixo-me-agent-view/
redirect_reason: Updated filename on 03 July 2023
---

injixo Me is het medewerkersportaal van injixo. Ga naar injixo Me om:

- je planning te bekijken;
- {% link_new diensten te ruilen met je collega's | features/injixo-me/use-injixo-me/swap-shifts-with-your-colleagues.md | #diensten-ruilen %};
- {% link_new je in te schrijven op diensten | features/injixo-me/use-injixo-me/bid-on-shifts.md %};
- verlof aan te vragen;
- je beschikbaarheid in te stellen;
- in te klokken.

## Toegang tot injixo Me

injixo Me is compatibel met de twee nieuwste versies van de volgende browsers:

- Microsoft Edge
- Google Chrome
- Mozilla Firefox
- Apple Safari

Je kunt injixo Me gebruiken op je computer, {% link_new smartphone of tablet | features/injixo-me/use-injixo-me/injixo-me-on-your-smartphone.md %}.
Nadat je je met je injixo Me-account hebt aangemeld, zie je maximaal zes navigatie-items: [Dashboard](#een-overzicht-dashboard), [Mijn agenda](#je-planning-bekijken-mijn-agenda), [Teamkalender](#je-teamkalender-bekijken-teamkalender), [Verlof](#je-verlofaanvragen-beheren-verlof), [Beschikbaarheid](#je-beschikbaarheid-instellen-beschikbaarheid) en [Tijdregistratie](#inklokken-overschakelen-naar-een-andere-activiteit-en-uitklokken).

Mochten niet al deze functionaliteiten zichtbaar zijn, dan heb je daar mogelijk geen toegangsrechten voor. Neem contact op met je leidinggevende of planner.

## Een overzicht: Dashboard

In _Me > Dashboard_{:.breadcrumbs} vind je een overzicht van je planning:

- NU, HIERNA en VERVOLGENS: je huidige activiteit en de twee daaropvolgende activiteiten in je planning.
- Agenda van 7 dagen: je planning voor de komende zeven dagen. Hier kun je {% link_new diensten ruilen met je collega's | features/injixo-me/use-injixo-me/swap-shifts-with-your-colleagues.md | #diensten-ruilen %}.
- Meldingen: tegenaanbiedingen voor diensten ruilen en open periodes waarin je je kunt inschrijven op diensten.
- Geplande evenementen: geplande vakantiedagen, vergaderingen en verlof

## Je planning bekijken: Mijn agenda

In _Me > Mijn agenda_{:.breadcrumbs} kun je een dag-, week-, of maandaanzicht van je planning bekijken.
Je kunt ook {% link_new diensten ruilen | features/injixo-me/use-injixo-me/swap-shifts-with-your-colleagues.md | #diensten-ruilen %}.

- Om de weergegeven tijdsperiode te wijzigen, klik je op _Dag_{:.doc-button}, _Week_{:.doc-button} of _Maand_{:.doc-button}.
- Om naar de vorige of volgende periode te springen, klik je op _<_{:.doc-button} of _>_{:.doc-button}.
- Om een overzicht voor vandaag te bekijken, klik je op _Vandaag_{:.doc-button}.
- Om een datumbereik te selecteren, klik je op het {% icon calendar %}.
- Om het dagaanzicht voor een bepaalde datum weer te geven, selecteer je de dag in de kalender.
- Klik op het pictogram {% icon comment %} in de lijst aan de linkerkant (dagaanzicht) om opmerkingen van planners voor een bepaalde dag te bekijken. 

### Abonneren op de agenda

Koppel een ICS-URL aan een agenda-app, zoals Outlook, iOS Agenda of Android Agenda, om je agenda te synchroniseren met injixo:

1. Ga naar _Me > Mijn agenda_{:.breadcrumbs}.
2. Klik op _Abonneren_{:.doc-button} in de rechterbovenhoek.
   - Klik op _Nu abonneren_{:.doc-button} om de standaard agenda-app van je browser of besturingssysteem te openen. Als je bijvoorbeeld bent aangemeld met een Google Account, dan opent Google Chrome automatisch de URL met Google Agenda. Als je Microsoft Edge on Windows gebruikt, dan wordt de standaard agenda geopend, of je wordt gevraagd om een app te selecteren.
   - Klik op **Of abonnementslink bekijken** om de link in een andere agenda-app te kopiÃ«ren.
3. Klik op _Sluiten_{:.doc-button}.

Als de planning wordt gewijzigd, dan haalt je agenda-app periodiek nieuwe gegevens op uit de ICS-URL. Bij een aantal agenda-apps kun je de agenda handmatig vernieuwen en het auto-vernieuwingsinterval configureren. In [Google Calendar](https://support.google.com/calendar/answer/37100?hl=nl&co=GENIE.Platform%3DDesktop&sjid=3712545408387584627-EU) en [Outlook.com](https://support.microsoft.com/nl-nl/office/een-agenda-importeren-of-u-abonneren-op-een-agenda-in-outlook-com-cff1429c-5af6-41ec-a5b4-74f2c278e98c) kan het interval niet worden aangepast. Het kan ongeveer 24 uur duren voordat er een update plaatsvindt.

### Je planning downloaden

Als je planning is gepubliceerd, dan kun je deze downloaden als PDF- of ICS-bestand.

1. Ga naar _Me > Mijn agenda_{:.breadcrumbs}.
2. Klik op het pictogram  Planning downloaden {% icon cloud_arrow_down  | icon-only %} in de rechterbovenhoek.
3. (Optioneel) Bewerk de **Begindatum** en de **Einddatum**.
   De gedownloade agenda geeft maximaal 100 dagen in de toekomst weer, zelfs als je een groter tijdskader hebt ingesteld.
4. Selecteer in het vervolgkeuzemenu **Indeling** de structuur van de planning en het bestandsformaat:
   - **Lijstweergave (PDF)**: Download een lijst met je ingeplande activiteiten.
   - **Blokweergave (PDF)**: Bekijk een overzicht van je ingeplande activiteiten op een tijdlijn. Elke activiteit wordt weergegeven met dezelfde kleur als in je planning in Me.
   - **Agendabestand (ICS)**: Download je planning en importeer deze in je agenda-app.
5. Klik op _Downloaden_{:.doc-button}.

## Je teamkalender bekijken: Teamkalender

In _Me > Teamkalender_{:.breadcrumbs} kun je de planningen van alle medewerkers in je eenheid en groep bekijken. In de teamkalender vind je activiteiten zoals aanwezigheid, pauzes en vakanties. De teamkalender kan dagstatusactiviteiten weergeven, bijvoorbeeld om te visualiseren dat medewerkers thuis werken.

## Je verlofaanvragen beheren: Verlof

In _Me > Verlof_{:.breadcrumbs} kun je je verlofsaldo bekijken en verlofaanvragen indienen.

### Je verlofsaldo bekijken

1. Ga naar _Me > Verlof_{:.breadcrumbs}.
2. Selecteer een activiteit in het vervolgkeuzemenu linksboven.

In de drie vakken onder het vervolgkeuzemenu worden de aangevraagde, resterende en goedgekeurde verlofaanvragen weergegeven.
Gebruik de onderstaande vervolgkeuzemenu's om je verlofaanvragen op goedkeuringsstatus te filteren. 

De status van je ingediende aanvragen wordt in de lijst en in de kalender met verschillende kleuren aangeduid:

- Groen: Goedgekeurde aanvragen
- Blauw: Aanvragen in behandeling
- Rood: Afgewezen aanvragen

### Verlof aanvragen

Je kunt alleen dagen aanvragen die binnen een gepubliceerde verlofperiode vallen.

1. Ga naar _Me > Verlof_{:.breadcrumbs}.
2. Selecteer in het vervolgkeuzemenu linksboven een activiteit.
3. Klik op _Verlof aanvragen_{:.doc-button} of op een datum in de kalender aan de rechterkant.
   Je kunt alleen dagen selecteren met een witte achtergrond. Je kunt geen dagen selecteren met een grijze achtergrond. De dagen die vetgedrukt zijn, zijn de dagen waarop je bent ingepland.
4. Selecteer een van de tabbladen in het dialoogvenster:
   - **Aanvraag voor hele dag**: pas de **Begindatum** en de **Einddatum** aan.
   - **Aanvraag voor dagdeel**: pas de **Begindatum**, de **Begintijd** en de **Eindtijd** aan.
5. (Optioneel) Voeg een opmerking toe voor je planner.
6. Klik op _Aanvraag indienen_{:.doc-button}. 
   Je aanvraag wordt opgeslagen met de status 'in behandeling'. Je nieuwe aanvraag wordt nu in de lijst met aanvragen en je agenda weergegeven.

### Een verlofaanvraag verwijderen

Je kunt een verlofaanvraag verwijderen zolang deze nog niet is goedgekeurd of afgewezen.

- Klik in _Me > Verlof_{:.breadcrumbs} op het {% icon trash %} naast de aanvraag die je wilt verwijderen.

## Je beschikbaarheid instellen: Beschikbaarheid

In Beschikbaarheid kun je periodes aangeven waarin je niet beschikbaar bent voor werk.

In _Me > Beschikbaarheid_{:.breadcrumbs} kun je maximaal 14 beschikbaarheidskaders invoeren.

### Een beschikbaarheidskader aanmaken

1. Ga naar _Me > Beschikbaarheid_{:.breadcrumbs}.
2. Klik op _Beschikbaarheid instellen_{:.doc-button} of selecteer een dag in de kalender.  
   Er wordt een dialoogvenster geopend.
3. Zet het schuifje bij **Beschikbaar**:
   - op **Ja** om perioden in te voeren waarin je beschikbaar bent. 
   - op **Nee** om perioden in te voeren waarin je niet beschikbaar bent.
4. Voer een **Begintijd** en een **Eindtijd** in.
5. (Optioneel) Voer een **Begindatum** en **Einddatum** in voor de periode tijdens welke de beperking geldt.
6. Klik op _Beschikbaarheid instellen_{:.doc-button}.
   Er wordt bij het plannen rekening gehouden met je beschikbaarheid. Er zijn uitzonderingen op deze regel. Neem contact op met je planner om te zien of deze voor jou van toepassing zijn.

### Een beschikbaarheidskader bewerken

1. Ga naar _Me > Beschikbaarheid_{:.breadcrumbs}.
2. Klik in de sectie **Beschikbaarheid** op het {% icon pencil %} naast het beschikbaarheidskader dat je wilt bewerken.
3. Breng de gewenste wijzigingen aan.
4. Klik op _Beschikbaarheid bewerken_{:.doc-button} om de wijzigingen op te slaan.

### Een beschikbaarheidskader verwijderen

1. Ga naar _Me > Beschikbaarheid_{:.breadcrumbs}.
2. Klik in de sectie **Beschikbaarheid** op het {% icon trash %} naast het beschikbaarheidskader dat je wilt bewerken.

## Inklokken en je activiteiten registreren: Tijdregistratie

In _Me > Tijdregistratie_{:.breadcrumbs} kun je:

- in- en uitklokken;
- de activiteit registreren waar je op dit moment aan werkt;
- een overzicht bekijken van de tijd die je aan activiteiten hebt besteed.

### Inklokken, overschakelen naar een andere activiteit en uitklokken

> Opmerking
>
> Je kunt in- en uitklokken en overschakelen naar een andere activiteit in _Me > Tijdregistratie_{:.breadcrumbs} en in _Me > Dashboard_{:.breadcrumbs}

Volg de volgende stappen om in te klokken:

1. In _Me > Tijdregistratie_{:.breadcrumbs} selecteer je de huidige dag.
2. Klik op _Inklokken_{:.doc-button}.
3. In het dialoogvenster selecteer je een activiteit in het vervolgkeuzemenu. Klik daarna op _Starten_{:.doc-button}.  
   _Me > Dashboard_{:.breadcrumbs} wordt geopend. Naast _Uitklokken_{:.doc-button} worden de inkloktijd en -datum weergegeven.

Volg de volgende stappen om over te schakelen naar een andere activiteit:

1. Klik in _Me > Tijdregistratie_{:.breadcrumbs} op _Overschakelen_{:.doc-button}.
2. In het dialoogvenster selecteer je een activiteit in het vervolgkeuzemenu. Klik daarna op _Overschakelen_{:.doc-button}.

Volg de volgende stappen om uit te klokken:

1. In _Me > Tijdregistratie_{:.breadcrumbs} selecteer je de huidige dag.
2. Klik op _Uitklokken_{:.doc-button}.

### Een overzicht bekijken van de tijd die je aan activiteiten hebt besteed

Gebruik de knoppen in _Me > Tijdregistratie_{:.breadcrumbs}, in de sectie **Tijdstatistieken** om te filteren op activiteitentype, activiteit of tijdsperiode.

In de sectie **Tijdregistratie** zie je de starttijd, eindtijd en de duur van de activiteiten die je hebt geregistreerd. Je kunt hier ook de totale tijd zien die je hebt geregistreerd. 
