---
title: Academy gebruiken
description: Academy zorgt ervoor dat gebruikers het volledige potentieel van injixo kunnen benutten
product_label:
  - advanced
  - enterprise
redirect_from:
  - /nl/use-injixo-academy/
  - /nl/use-academy/
  - /nl/learn-injixo-with-academy/
redirect_reason: Updated filename on 23 February 2024
---

In dit artikel lees je:

- wat Academy is.
- hoe je toegang krijgt tot Academy.
- hoe je Academy gebruikt.

## Wat is Academy?

Academy is een selfservice-leerplatform dat je helpt bij het gebruik van injixo en het trainen van je medewerkers op het gebied van injixo Me. Om het beste uit injixo te halen, vind je in onze bibliotheek microlearning-trainingsmateriaal (zoals video's, e-learning en slides die als download beschikbaar zijn). Op het moment is Academy alleen beschikbaar in het Engels.

## Waar vind ik Academy?

Klik op het _![afstudeerhoedpictogram](/assets/img/common/academic_cap.png)_{:.doc-button-icon} rechtsboven. Academy wordt in een nieuw tabblad geopend.

### Gebruikerslimiet

Binnen je organisatie kunnen maximaal 25 injixo-gebruikers per maand van Academy gebruikmaken. Aan het begin van elke maand wordt de gebruikerslimiet gereset. Vervolgens hebben dezelfde of 25 andere gebruikers weer toegang tot Academy.

### Gebruikersrolbeperking

Er zijn verschillende {% link_new gebruikersrollen | getting-started/configure-user-roles.md %} in injixo. Deze zijn ingedeeld in rolcategorieën. Alle gebruikers met een rol uit de categorieën _Planner_, _Supervisor (geavanceerd)_, _Supervisor (basis)_ en _Trainer_ hebben standaard toegang tot Academy. Gebruikers met _beheerdersrechten_ kunnen gebruikersrollen aanpassen onder _Account > Gebruikersrollen_{:.breadcrumbs} en de toegang tot Academy aanpassen onder_Rechten_.

## Hoe kan ik Academy gebruiken?

Er zijn drie manieren om de juiste training te vinden:

- Maak gebruik van de zoekbalk (1)
- Klik op een trainingsonderwerp (2)
- Blader door de cursussen (3)

{{ 1 | image: 'startpagina Academy', '90%' }}

### Trainingsonderwerpen

De zes trainingsonderwerpen dekken de belangrijkste trainingsbehoeften voor het gebruik van injixo. Klik op _Start Learning_{:.doc-button} om toegang te krijgen tot het trainingsmateriaal.

Er zijn twee soorten trainingsmateriaal:

- Zelfstudieplannen die je op je eigen tempo volgt om injixo te leren
- Materiaal om je medewerkers te trainen in het gebruik van injixo Me

### Zelfstudie

De eerste vijf trainingsonderwerpen bestaan uit zelfstudieplannen die je in je eigen tempo kunt volgen. Elk leerplan bestaat uit verschillende cursussen met e-learning- en/of videomateriaal.

{{ 2 | image: 'Toegang tot zelfstudieplannen die je in je eigen tijd kunt volgen', '90%' }}

Klik op een cursus in het leerplan om te beginnen.

{{ 3 | image: 'Toegang tot een cursus in een leerplan', '90%' }}

### Train je medewerkers

Hier vind je een cursus met trainingsmaterialen over alle injixo Me-features. Bekijk de **instructievideo** om zien hoe je de materialen gebruikt.

{{ 4 | image: 'Toegang tot alle trainingsmaterialen om je medewerkers te trainen op het gebied van injixo Me', '90%' }}

Het is raadzaam om de trainingsmaterialen direct in Academy met je medewerkers te delen, bijvoorbeeld door tijdens de introductie van het programma je beeldscherm met hen te delen. Je kunt het materiaal ook downloaden voor offline gebruik.

### Alle cursussen

Om alle cursussen te vinden die in Academy beschikbaar zijn, klik je op _Go to all courses_{:.doc-button}. De cursussen zijn ingedeeld in catalogi op basis van injixo-modules (modules zijn de navigatie-items op het hoogste niveau). Om alle cursussen in een catalogus te bekijken, kun je de carouselfunctie met de twee pijlen gebruiken of op de catalogustitel klikken (bijvoorbeeld Plan).

{{ 5 | image: 'Alle cursussen in Academy bekijken', '90%' }}

Om met een cursus te beginnen, selecteer je de betreffende cursus en klik je op _Start_{:.doc-button}. Als je een training niet afrondt, dan kun je verdergaan waar je de vorige keer bent gestopt.
